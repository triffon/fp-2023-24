# Седмица 14 - Входно-изходни операции

## Задача 01 - Обръщане на изречение
Напишете програма, която приема изречение от стандартния вход и извежда на стандартния изход думите от изречението в обратен ред.

## Задача 02 - Сортиране на вход
Напишете програма, която приема от стандартния вход списък от цели числа и го извежда на стандартния изход сортиран. 

## Задача 03 - Подсписъци
Напишете програма, която приема от стандартния вход списък от цели числа и извежда на стандартния изход всички негови подсписъци (всеки на нов ред), които се състоят само от прости числа.

## Задача 04 - Думи във файл
Напишете програма, която прочита от стандартния вход име на файл и дума. Програмата да извежда колко пъти се среща подадената дума във файла.

## Задача 05 - Кодиране
Напишете програма, която прочита от стандартния вход имена на два файла. Програмата прочита съдържанието на първия файл, кодира го чрез `ROT13` шифъра и запазва резултата във втория файл.

## Задача 06 - Списък за пазаруване
Напишете програма, която прочита от стандартния вход име на файл, представляващ списък за пазаруване. Списъкът за пазаруване се състои от име на продукт и количество, всяко на нов ред. Програмата да прочита съдържанието на файла и да позволява на потребителя да изпълнява команди върху него. Да се поддържат командите:
- `add [NAME] [COUNT]` - добавя продукт към списъка. Ако продукта се съдържа в списъка, само да увелича количеството му;
- `remove [NAME]` - премахва продукт от списъка;
- `list` - извежда всички продукти в списъка;
- `exit` - прекъсва програмата и записва резултата от направените операции обратно във файла.